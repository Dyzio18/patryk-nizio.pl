# Przepis na Pieróg Biłgorajski

## Pieróg Biłgorajski (Pieróg Gryczany / Gryczaniak / Krupniak)

### Składniki

1. 1,5kg ziemniaków
2. 400-500g kaszy gryczanej
3. 300-400g twarogu
4. 200-300ml śmietany 18%.
5. 100g masła [^3]
6. 3 jajka ( w tym jedno zółtko do posmarowania góry)
7. Sól i pieprz do przyprawienia farszu

### Przepis

1. Ugotuj ziemniaki (możesz zostawić troszeczkę wody)
2. Rozgnieć kaszę gryczaną z ziemniakami [^1].
3. Odstaw ziemniaki z kaszą pod przykryciem żeby kasza napęczniała (po chwili mozesz dodać masło) i odstaw do przestudzenia na 10-20 minut (żeby nie zważyć twarogu i śmietany).
4. Dodaj pozostałe składniki - śmietane, jajka, twaróg,sól i pieprz. Dobrze wymieszaj [^2].
5. Nasmaruj blaszkę do pieczenia masłem i wyłóź farsz na blaszkę.
6. Zrób ciekawe wzorki i posmarój górę żółtkiem (pieróg będzie miał złocistą i szklanką skórkę)
7. Wstaw do piekarnika i piecz w 180* jakieś 1h-1,5h.

### Historia i opis

W dniu 28 września 2005 roku pieróg biłgorajski został wpisany na listę produktów tradycyjnych w kategorii wyroby piekarnicze i cukiernicze: "Pieróg (Piróg) Biłgorajski" (woj. lubelskie). Pieróg Biłgorajski to ludowe danie z okolic Biłgoraja i można go zrobić z tego co rośnie na polu albo było dostępne na wsi. 

Nie ma jednego przepisu na Pieróg Biłgorajski i każdy robi go trochę na swój sposób, zachęcam do eksperymentowania z proporcjami składników. To proste i przepyszne danie sprawi że sam się zdziwisz jak pyszne rzeczy można zrobić z prostych składników (kasza, ziemniaki, jajka, śmietana, twaróg).

Pieróg Biłgorajski początkowo był daniem światecznym, dziś jest juz popularnym daniem który czasami gości na lokalnych stołach. Cytujac pracę "Panieneczka reczka i płynące z niej pożytki: o tradycjach związanych z gryką" Agaty Sarzyńskiej [^4].

> Roślina (kasza gryczana) zasługuje na szczere zainteresowanie w dzisiejszej dobie, chociażby z tego powodu, że wytwarza nasiona, które są surowcem do regionalnego wypieku, słynnego już w Unii Europejskiej -_ pieroga biłgorajskiego_, arcydzieła staropolskiej kuchni na świąteczne dni, wypiekanego ongiś na specjalne okazje.
> Inni określają ten świąteczny wypiek praojców mianem biłgorajskiego tortu. I ta nazwa ma swoje uzasadnienie, bowiem podobnie jak współczesne ciasta z masą, udekorowane na wierzchu, podawany był w czasie przyjęć, wydawanych z różnych okazji. Ten świąteczny wypiek z gryczanej kaszy towarzyszył człowiekowi od urodzenia aż do śmierci. Rozkoszowano się jego smakiem na chrzcinach, ucztach weselnych, biesiadach świątecznych i okolicznościowych (np. wejście do nowego domu) oraz na uczcie pogrzebowej. Nie obyły się bez niego wykopki ziemniaków. Wypiekano go na Boże Narodzenie i Wielkanoc. Mniemano, że święta bez tej wspaniałości, to żadne święta.

### Sposób podania

Pieróg można podawać na zimno lub na ciepło. Najlepszy jest odgrzany z rana na masełku i podawany z kefirem i miodem. Pieróg bardzo dobrze komponuje sie na słodko bardzo polecam podsmażyć go w plastrach (2-3cm) na maśle a na talerzu na ciepłe kawałki nałożyć po łyżce miodu (miód gryczany) lub inne dodatki np. twaróg z syropem klonowym. Pieróg można podawać z maslanką, kefirem czy mlekiem.

> To jedna z najciekawszych i najsmaczniejszych potraw polskiej kuchni, dotychczas szerzej prawie nieznana. Smakować jej mogli jedynie mieszkańcy niewielkiego obszaru wokół Biłgoraja oraz garstka wtajemniczonych smakoszy w Lublinie.
> To rodzaj placka czy pasztetu, którego podstawowym składnikiem jest kasza gryczana. Poza tym są w nim tarte ziemniaki i różne inne dodatki, np. jajka, grzyby czy wędzonka. Najsmaczniejszy piróg powstaje z najprostszych składników. Można go jeść na zimno lub na ciepło, choć wielbiciele tego przysmaku zgodnie uważają, że najlepszy jest krojony w plastry i odsmażany na maśle, podawany z miodem i kefirem.

[^1]: Kaszę możesz trochę przegotować żeby nie była za twarda ale wyczuwalna. Ziemniaków powinno być przynajmniej 2x tyle co kaszy bo sucha kasza napęcznieje dwukrotnie. Tradycyjnie kasza jest sucha.

[^2]: Pamiętaj żeby ostudzić masę przed dodaniem nabiału. Śmietana 18%, Twaróg Tłusty, dopraw masę solą i pieprzem. Opcjonalnie możesz dodać odrobinę mięty.

[^3]: Zamiast masła tradycyjnie używa się roztopionego smalcu i słoniny ale nie ma problemu żeby przyrządzić  wegetariańską wersję na samym maśle.

[^4]: żródło: [https://www.bilgoraj.pl/page/247/pierog-bilgorajski.html](https://www.bilgoraj.pl/page/247/pierog-bilgorajski.html)

