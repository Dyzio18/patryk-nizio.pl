# Organizacja dokumentów

Podział dokumentów ze względu na czas wg zasady pareto 1/7/90 tj. dzień / tydzień / kwartał:

* I. poziom: Dzień (Notatki, Listy TODO, Lista zakupów)
* II. poziom: Tydzień (Plany krótkoterminowe, Projekty, Nawyki)
* III. poziom: Kwartał (Cele długoterminowe, Daty i uroczystości, Plany)

### Poziom I - Dzień (1/90) 

> _Im częściej czegoś używasz tym szybszy powinieneś mieć do tego dostęp.
> _~ Powiedzenie programistów C

Na pierwszym poziomie są dokumenty na dziś, są to listy TODO, lista zakupów, dane dotyczące projektu czy inne materiały. Są to rzeczy które potrzebujesz do wykonania zaplanowanych na dziś akcji. Dokumentów tych jest bardzo mało, to może być jedna kartka z listą TODO albo strona w kalendarzu. Ten poziom dokumentów ma krótką datę przydatności do spożycia i powinniśmy je wyrzucać jeśli się przedawnią. Jeśli to coś ważnego może trafić do naszego INBOX'a (Faktury, Plany, Inne listy na przyszłość, Notatki itp).
Jeśli prowadzisz dziennik albo Bullet Journal to też są dokumenty I poziomu z uwagi że korzystasz z nich codziennie.

### Poziom II - Tydzień (7/90) 

> _Co masz zrobić dziś, zrób pojutrze… Będziesz miał dwa dni wolnego. _~ Powiedzenie studentów przed sesją.

Dobre planowanie a szczególnie tygodnia, to podstawa. W dokumentach na ten tydzień jest mój plan tygodnia i inne rzeczy potrzebne do realizacji zadań. Tych rzeczy też nie ma dużo, mogą to być dokumenty aktualnie prowadzonych 2-3 projektów, dokumenty z INBOX'a, arkusze finansowe itp. 

Raz na tydzień w sobotę lub niedzielę, przechodzę przez najważniejsze arkusze i kalendarz, próbuje śledzić nawyki  i planować kolejny tydzień.

### Poziom III - Kwartał (90) 

To są dokumenty i arkusze dotyczące naszych długofalowych celów, archiwum, starych zapisków, projekty...
Ten poziom to ogół dokumentów którego nie potrzebujemy używać na co dzień. Raz na miesiąc i kwartał staram się przejść przez mój arkusz finansowy, arkusz z celami oraz weryfikować obecne postępy.

